<!DOCTYPE html>
<html lang="tr">
<head>
    <meta charset="UTF-8">
    <title>Çalı Kuşu Üzerine</title>
    <link rel="stylesheet" href="style.css">
    <link rel="stylesheet" href="../../style2.css">
</head>
<body>
    
 <header>
    <nav>
      <span><img src="../../doc/bal.png" alt="" style="width: 70px;" ></span>
      <span class="logo">Edebiyat Bloğu</span>
      <input type="checkbox" id="click">
      <label for="click" class="menu-btn">
        <i class="fas fa-bars"></i>
      </label>
      <ul>
        <li><a href="../../index.html">Ana sayfa</a></li>
        <li><a href="../meb/mebmain.html">Projeler</a></li>
        <li><a href="../tas/index.html">Taslaklar</a></li>
        <li><a class="active" href="/ic/son/index.html">En Son Eklenenler </a></li>
      </ul>
    </nav>
  </header>


    <div id="dive1" class="dive">
      <p id="bas">
        Bir Çırpıda Uçup Giden Çalıkuşu Üzerine
      </p>
    </div>

    <div id="dive2" class="dive">
      <p id="main">
        Reşat Nuri Güntekin’in Çalıkuşu romanı, Türk edebiyatının en tanınmış
        eserlerinden biri olmasına rağmen, bu ünü her yönüyle hak edip etmediği
        hâlâ tartışmaya açıktır. Feride’nin çalkantılı hayatı, okura geniş bir
        coğrafya ve duygu eşiği sunsa da bu yolculuk çoğu zaman havada asılı
        kalan bir kuşun izini sürmek gibidir: İnişi yok, hedefi belirsiz.
        <br /><br />

        Romanın en büyük iddiası, “bir genç kızın ruhunu” anlatmak olsa da bu
        ruh, ne kadar süslenip taşınsa da çoğu zaman elle tutulamayan bir sis
        gibi dağılır. Feride’nin başına gelen onca hadise, karakterinin iç
        evreninde yeterince yankı bulmaz. Yakup Kadri’nin de belirttiği üzere,
        Feride kendi kaderinin öznesi değil, sadece bir tesadüfler zincirinin
        halkasındaki nesne dir. Bu yüzden onunla kurulan duygusal bağ,
        derinlerden çok yüzeyde sürüklenir. <br /><br />

        Reşat Nuri’nin sade, akan üslubu ve canlı tasvir yeteneği yadsınamaz;
        bilhassa Anadolu sahneleri, karakterleriyle değil ama atmosferiyle
        okurun zihninde iz bırakır. Ancak bu ustalık, romanın bütünlüğünü
        kurtarmaya yetmez. Çünkü Feride’nin serüvenleri, bazen bir tiyatro
        perdesinin aralığından sızan yapaylıkla sahnelenir. Bu noktada Yakup
        Kadri’nin ikinci haklı tespiti devreye girer: Çalıkuşu bir romandan çok,
        üç perdelik bir piyes havasındadır. <br /><br />

        Ayrıca, Feride’nin ne tam anlamıyla alafranga ne de sahici bir alaturka
        kimlik taşıması, onu köksüzleştirir. Dam de Sion’un duvarlarından
        Zeyniler köyüne uzanan yolculuğunda, Feride ne şehirli kalabilir ne de
        köylü olur. Ortada salınan bir tip olarak, yer yer sempatik ama çoğu
        zaman yabancı bir figüre dönüşür. <br /><br />
        Kısacası Çalıkuşu, diliyle sürükleyici ama içeriğiyle yüzeysel bir
        anlatıdır. Ne Feride’nin dramı yeterince dokunaklıdır, ne de yaşadıkları
        bütünüyle inandırıcıdır. Onun hikayesi, bir kuş gibi uçar gider; geriye
        ise kısa bir ötüşün yankısı kalır.
      </p>
    </div>

    <div id="dive3" class="dive">
      <p id="yazr">Faruk Efe ESKİTÜRK</p>
    </div>

</body>
</html>